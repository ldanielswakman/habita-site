Title: Ithaca is gorges Cornell is gorgeous!

----

Date: 2016-08-09

----

Text: 

Kurucu ortaklarımızdan Serdar Cornell mezunu olunca, Türkiye'deki Cornell mezunlarını bir araya getiren bir etkinliğe ev sahipliği yapmak bizler için daha da anlamlı oldu. Etkinlik; bu sene Cornell Üniversitesi'nde eğitim hayatına başlayacak lisans ve yüksek lisans öğrencilerinin, eski mezunlarla tanışmasına, okul ve Ithaca yaşamına ilişkin sorularına cevap bulmasına imkan sağlaması açısından oldukça yararlı olurken, biz mezunlar için de bol bol nostalji ve özlem içeriyordu.

Bir dönem yurtdışında yaşayanlar bilir, iyi kötü anılarla dönerken insan; yaşadığı yeri sahiplenir, kendini oralı hisseder, adeta bir parçasını orada bırakır. Benim de (Serdar) öyle oldu, üzerinden geçen yıllar Ithaca sevgimi hiç azaltmadığı gibi, içinde yaşarken zaman zaman çok sıkıcı bulduğum halde şu an oldukça özlediğimi itiraf etmeliyim. 

Dolayısı ile Cornell mezunları ile bir araya gelmek, okulun ve şehrin farklı dönemlerine tanıklık eden pek çok insanla sohbet etmek kişisel olarak da oldukça iyi hissettiğim bir gece geçirmemi sağladı. Bu vesileyle, şarap ve pizza eşliğinde bu güzel gecede bizlerle birlikte olan tüm katılımcılara ve organizasyonda emeği geçen herkese hem kişisel hem de habita adına teşekkür ederim.

(image: image1-1.jpg)

----

Tags: etkinlik