Title: habita yayında!

----

Date: 2016-10-03

----

Text: 

Her projede olduğu gibi 0'dan 1'e gitmek belki de yolun en zor kısmı ve biz de her geçen gün tüm eksikliklerimizi gidermek için çalışıyoruz. Bu süreçte, biz de şantiyenin son günleri, açılış telaşesi, operasyonel eksiklikler derken bloga oldukça uzun süre ara verdik. 

Bundan sonra hem habita olarak daha düzenli paylaşımlar yapmaya devam edeceğiz hem de habitanların paylaşımlarına yer vereceğiz. Her zaman söylediğimiz gibi paylaşarak çoğal(t)mak hedefi ile yolumuza deavm ediyoruz.

Peki bu arada, habita'da neler oldu? 

Öncelikle, haber bültenimiz "habita INSIGHTS" Eylül ayında ilk baskısı ile gelen kutunuzda yerini aldı :)

5 Eylül Pazartesi günü saat 19:30'da "Startup Survival Mode vs. UX" paneli ve 16. Startup İstanbul buluşmasına ev sahipliği yaptık.

filhub organizasyonunda gerçekleştirilen "Startup Survival Mode vs. UX" paneli müthiş enerjik bir kalabalık önünde gerçekleşti.

(image: ux.jpg class: medium)

Userspots kurucu ortağı Mustafa Dalcı, Kolayİk kurucu ortağı Efecan Erdur EvdekiBakicim kurucu ortağı Miraç Bal ve Vizera ex-kurucu ortağı Ali Çevik; Aykut Bal moderatörlüğünde "ilk tur yatırımını almış, hali hazırda çalışanları olan bir girişimde kullanıcı deneyimi lüks mü yoksa olmazsa olmaz mı? Küçük bütçelerle deneyim problemleri nasıl çözülür, nasıl hacklenir?" gibi sorulara cevap aradılar.

(image: cm.png class:small)

İstanbul'un yeni etkinlik serilerinden "İstanbul Creatives Meetup" farklı disiplinlerden yaratıcıları bir araya getirmeyi hedeflediği etkinlik serilerinin ilkini habita hall'da gerçekleştirirken, ilham verici sunumlara katılarak, girişimcilik ruhlarını beslemek isteyenler  "House of Genius İstanbul" etkinliği ile habita'ya konuk oldular.

(image: hg.png class:small)

----

Tags: habita,coworking,coworking space,events,etkinlik